<!DOCTYPE html>
<html>

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="referrer" content="no-referrer">
<title>心经</title>
  <link rel="icon" type="image/png" href="/favicon/favicon-96x96.png" sizes="96x96" />
  <link rel="icon" type="image/svg+xml" href="/favicon/favicon.svg" />
  <link rel="shortcut icon" href="/favicon/favicon.ico" />
  <link rel="apple-touch-icon" sizes="180x180" href="/favicon/apple-touch-icon.png" />
  <link rel="manifest" href="/site.webmanifest" />
  <link rel="stylesheet" href="/styles.css">
  <script type="module" src="/main.js" defer></script>
</head>
<body>
  <div class="logo" onclick="window.location.href='/'"> </div>
  <main id="main" class="main">
    <div class="window">
      <div class="title-bar">
<div class="title-bar-text" id="dynamic-title">心经</div>
        <div class="title-bar-controls">
          <button aria-label="Close" onclick="window.history.back()"></button>
        </div>
      </div>
<div class="window-body"><p>舍利子，色不异空，空不异色。色即是空，空即是色。受想行识，亦复如是。</p>
<p>舍利子，是诸法空相，不生不灭。不垢不净，不增不减。是故空中无色，无受想行识。无眼耳鼻舌身意，无色声香味触法。无眼界，乃至无意识界。无无明，亦无无明尽。乃至无老死，亦无老死尽。无苦集灭道，无智亦无得，以无所得故。</p>
<p>菩提萨埵，依般若波罗蜜多故。心无挂碍，无挂碍故，无有恐怖。远离颠倒梦想，究竟涅槃。</p>
<p>三世诸佛，依般若波罗蜜多故。得阿耨多罗三藐三菩提。故知般若波罗蜜多。是大神咒，是大明咒，是无上咒。是无等等咒，能除一切苦，真实不虚。</p>
<p>故说般若波罗蜜多咒。即说咒曰，揭谛揭谛，波罗揭谛。波罗僧揭谛，菩提萨婆诃。</p>
</div>
    </div>
  </main>
  <canvas class="crt-effect"></canvas>
  <div id="tips" class="tips" style="display: none;"></div>
  <button class="back-to-top" onclick="scrollToTop()"><img src="/icon/go-top.png" alt="Back to Top" style="vertical-align: middle;"></button>
  <div class="crt monitor"></div>
  <div id="loading-container" style="display: none;"></div>
  <div class="dynamic-footer"></div>
</body>
</html>
